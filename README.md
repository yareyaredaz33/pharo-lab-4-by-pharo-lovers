Спроектуйте класи, вказані нижче. У кожному з них визначте метод виведення в потік, 
методи порівняння, виконання арифметичних дій. Оголошення цих класів розташуйте у 
окремому пакеті. Інформацію про екземпляри класів задайте в Playground, прочитайте з 
клавіатури або з файлу. Функціонал класів перевірте за допомогою модульних тестів.
1. Сутність «спортсмен» характеризується такими даними: прізвище, вік, громадянство. 
Тенісист додатково пам’ятає світовий рейтинг та призові, зароблені в трьох останніх 
турнірах. Футболіст пам’ятає клуб, величину річного контракту та кількість забитих (у 
році) голів. Кожен гол збільшує його дохід на 1%. Оголосіть класи, що моделюють 
описані сутності. Екземпляри цих класів вміють повідомляти прізвище, вік, заробіток.
Спортсменів порівнюють за величиною прибутків.
2. Створіть п’ять різних спортсменів та занесіть їх у контейнер. Забезпечте можливість 
вводити в режимі діалогу інформацію про нового спортсмена і долучати його до 
колекції інших. Надрукуйте всі елементи контейнера. Знайдіть об’єкт з найбільшим 
прибутком. Чи це футболіст? Продемонструйте використання арифметичних 
операторів. Збільшіть вік кожного спортсмена на один рік; створіть нову колекцію, що 
містить дані про українських спортсменів.
3. Продемонструйте зберігання створених об’єктів до файлу (до різних файлів у різних 
форматах), до бази даних (наявність бази можна імітувати в пам’яті) та завантаження 
їх з файлу, з бази. Робота з БД - завдання на майбутнє.


У попередньому завданні ви створили пакет з ієрархією класів Спортсмен, Тенісист, 
Програміст. Доповніть пакет оголошенням класу Спортивний клуб. Клуб має назву, зберігає 
колекцію спортсменів, зараховує їх до клубу та звільняє; вміє виводити на друк інформацію 
про себе і своїх спортсменів (разом про всіх або про окрему категорію); вміє обчислювати 
сумарний заробіток спортсменів; знаходити найкращих голеадорів, тенісистів з топ10 (чи 
100) світового рейтингу. Іноді клуб переглядає контракти своїх спортсменів, відзначає 
найоплачуванішого тощо. Ви можете доповнити функціонал клубу на власний розсуд. 
Правильність роботи методів класу перевірте за допомогою модульних тестів.
Побудуйте віконний інтерфейс для взаємодії з клубом і спортсменами. Головне вікно 
мало б відображати інформацію про клуб та його учасників, надавати доступ через візуальні 
засоби (меню, кнопки тощо) до функціоналу клубу. Для отримання від користувача 
інформації про нового спортсмена створіть власне вікно діалогу. Його вміст мав би залежати 
від типу спортсмена. Забезпечте можливість зберігати клуб до файлу (у різних форматах) та 
завантажувати її з файлу, зберігати до бази даних і завантажувати звідти. Щоб обрати ім’я 
файлу, використайте стандартний діалог
